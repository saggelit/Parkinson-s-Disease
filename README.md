# Parkinson-s-Disease
Statistical Prediction Model

Summary
Σκοπός της παρούσας εργασίας είναι να χρησιμοποιήσουμε τα δεδομένα των ~6.000 ηχογραφήσεων από τους 42 ασθενείς με PD, ώστε να κατασκευάσουμε ένα στατιστικό μοντέλο πρόβλεψης. Το μοντέλο αυτό έχει ως στόχο να μπορεί να κάνει προβλέψεις για την εξέλιξη της νόσου και των συμπτωμάτων που παρουσιάζουν ασθενείς με Πάρκινσον και να αντιστοιχεί την πρόβλεψη αυτή στην κλίμακα UPDRS. Ένα τέτοιο μοντέλο, όπου τα δεδομένα του ασθενούς θα λαμβάνονται απομακρυσμένα και θα αξιολογούνται μέσω αυτού, δίνει τη δυνατότητα στον ειδικό νευρολόγο να παράσχει στον ασθενή την αποτελεσματικότερη θεραπεία ή την όσο το δυνατόν μεγαλύτερη ανακούφισή του.
Ένα από τα συχνότερα συμπτώματα ασθενούς με PD είναι η αλλοίωση στη φωνή του και η δυσκολία που εμφανίζει στην ομιλία γενικότερα. Η χρήση παρατεταμένων φωνητικών ηχογραφίσεων για την εκτίμηση της έκτασης των φωνητικών συμπτωμάτων, όπου ασθενής καλείται να διατηρήσει σταθερή τη συχνότητα της φωνής του για όσο το δυνατόν περισσότερο, είναι κοινή στη γενική πρακτική ομιλίας και στην παρακολούθηση της PD. Για την λήψη των ηχογραφίσεων και την μετέπειτα επεξεργασία τους χρησιμοποιήθηκε μία συσκευή η οποίο τοποθετήθηκε στο σπίτι κάθε ασθενούς. Οι ηχογραφίσεις ήταν εμδομαδιαίες και αμέσως μετά την καταγραφή τους στέλνονταν απευθείας στη βάση δεδομένων. Στους ασθενείς ζητήθηκε να κάνουν διάφορες ηχογραφίσεις υπό διαφορετικές συνθήκες ή με διαφορετικό τρόπο ομιλίας και τους ανατέθηκαν, επίσης, μερικές δραστηριότητες.
Για την κατασκευή του μοντέλου επιλέξαμε την ανάλυση των δεδομένων με τη μέθοδο Random Forest. Χωρίσαμε τα δεδομένα σε δύο υποομάδες, όπου η πρώτη περιλαμβάνει το 90% των ηχογραφίσεων και χρησιμοποιήθηκε για την εκπαίδευσή του μοντέλου. Η δεύτερη υποομάδα περιλαμβάνει το υπόλοιπο 10% των ηχογραφίσεων και χρησιμοποιήθηκε για προβλέψεις των τιμών UPDRS και τη σύγκριση αυτών με τις πραγματικές τιμές της κλίμακας UPDRS.
Από τα αποτελέσματα προέκυψε ότι οι προβλέψεις του μοντέλου βρίσκονται πολύ κοντά στις αναμενόμενες τιμές της UPDRS. Η επιβεβαίωση έγινε συγκρίνοντας τη μέση τιμή και τη διασπορά των προβλέψεων με τις πραγματικές τιμές της κλίμακας. Η ακριβεία αυτή μας δίνει την αυτοπεποίθηση πως ένα τέτοιο μοντέλο μπορεί να χρησιμοποιηθεί στο μέλλον για ακριβή πρόβλεψη και αποτελεσματική θεραπεία ενός ασθενούς με PD.


Introduction
Η παρακολούθηση της εξέλιξης των συμπτωμάτων στη νόσο του Πάρκινσον (PD) χρησιμοποιεί συχνά την ενοποιημένη κλίμακα βαθμονόμησης της νόσου Πάρκινσον (Unified Parkinson’s Disease Rating Scale - UPDRS). Αυτή η διαδικασία απαιτεί την παρουσία του ασθενούς στην κλινική καθώς και χρονοβόρες εξετάσεις από κατάλληλα εκπαιδευμένο ιατρικό προσωπικό, γεγονός που καθιστά την παρακολούθηση των συμπτωμάτων δαπανηρή και πολλές φορές δυσάρεστη για τον ασθενή αλλά και για το ιατρικό προσωπικό. Επίσης, δυσχεραίνει μελλοντικές κλινικές δοκιμές μεγάλης κλίμακας.
Στην παρούσα εργασία θα εξεταστούν δεδομένα μέσω ταχείας και απομακρυσμένης αξιολόγησης των τιμών UPDRS με κλινικά χρήσιμη ακρίβεια (περίπου 7,5 σημεία διαφοράς UPDRS από τις εκτιμήσεις των κλινικών ιατρών), χρησιμοποιώντας μόνο απλές, αυτοδιαχειριζόμενες και μη επεμβατικές εξετάσεις ομιλίας. Η ομιλία χαρακτηρίστηκε μέσω αλγορίθμων επεξεργασίας σήματος, εξάγοντας χρήσιμα κλινικά χαρακτηριστικά της μέσης εξέλιξης της νόσου Πάρκινσον. Στη συνέχεια, επιλέχθηκε το πιο φειδωλό μοντέλο με έναν ισχυρό αλγόριθμο επιλογής χαρακτηριστικών και αντιστοιχίθηκε στατιστικά το επιλεγμένο υποσύνολο χαρακτηριστικών στην κλίμακα UPDRS, χρησιμοποιώντας γραμμικές και μη γραμμικές τεχνικές παλινδρόμησης. Οι τεχνικές αυτές περιελάμβαναν κλασσικά ελάχιστα τετράγωνα και μη παραμετρικά δέντρα ταξινόμησης και παλινδρόμησης (classification and regression trees - CART). Τα ευρήματα περιλαμβάνουν ~ 6.000 ηχογραφήσεις από 42 ασθενείς με PD, που προσλήφθηκαν σε εξάμηνη πολυκεντρική δοκιμή και επαληθεύτηκαν στη μεγαλύτερη βάση δεδομένων ομιλίας της PD που υπάρχει.
Τα ευρύματα αυτά και ο τρόπος λήψης τους έχουν το πλεονέκτημα να υποστηρίζουν τη δυνατότητα συχνής, απομακρυσμένης και ακριβούς παρακολούθησης των τιμών UPDRS. Η τεχνολογία που χρησιμοποιήθηκε θα μπορούσε να διαδραματίσει βασικό ρόλο στα πλαίσια μιας μελλοντικής τηλεπαρακολούθησης που επιτρέπει κλινικές δοκιμές μεγάλης κλίμακας σε νέες θεραπείες της νόσου Πάρκινσον.
